---
title: Loppuraportti
permalink: /raportti
---

# Kurssin loppuraportti

Kurssille osallistui 478 opiskelijaa, joista 157 (32.8 %) suoritti kurssin hyväksytysti.

Arvosanajakauma:

* Arvosana 1: 28 opiskelijaa (17.8 %)
* Arvosana 2: 22 opiskelijaa (14.0 %)
* Arvosana 3: 23 opiskelijaa (14.6 %)
* Arvosana 4: 28 opiskelijaa (17.8 %)
* Arvosana 5: 56 opiskelijaa (35.7 %)

## Yhteenveto

Palautteen perusteella kurssin nykyinen toteutustapa on toimiva ja kurssin vaikeustaso on sopiva. Palautteessa on hyviä ideoita ja ehdotuksia, joista on apua kurssin kehittämisessä tulevaisuudessa.

Kuten palautteessa on tuotu esille, kurssi kuuluu uuden soveltavan psykologian kandiohjelman opetukseen. Tämän seurauksena ensi lukuvuodesta alkaen kurssilla on mahdollista käyttää Python-kielen lisäksi R-kieltä.

Palautteessa on ehdotettu JOIN-syntaksin käyttämistä monen taulun kyselyissä. Tällä hetkellä tämä tulee esille LEFT JOIN -syntaksin yhteydessä, mutta voisi olla hyvä tuoda JOIN-syntaksi esille vaihtoehtona aiemmin.

## Kurssipalaute

Kurssipalautteen antoi 89 opiskelijaa.

### Numeerinen palaute

Arvioi seuraavia väitteitä (1 = täysin eri mieltä, 5 = täysin samaa mieltä):

* Osaamistavoitteet olivat selvät: 4.56
* Toteutustapa tuki oppimistani: 4.45
* Materiaalit tukivat oppimistani: 4.39
* Arviointi mittasi oppimistani: 4.36

Kurssin raskaus (1 = turhan kevyt, 5 = turhan raskas):

* Työmäärä suhteessa opintopisteisiin oli: 3.03

Kurssin kokonaisarvosana:

* Kokonaisarvosana kurssille: 4.40

### Miten kehittäisit kurssia?

* Olihan siinä tosi paljon tekemistä, että ehkä jossain kohdassa vähempi riittäisi.
* Koska opiskelen avoimen kautta vain yksittäisiä kursseja, olisi hyvä jos heti alkuun olisi kootusti linkkeineen mitä asennuksia ja työkaluja kurssin tehtävien suorituksessa tarvitaan. Itselläni meni paljon aikaa tämän selvittämiseen, ja se oli pois tehtävien suorituksiin käytettävästä ajasta.
* Minulla on paljon kokemusta ihan työnkin puolesta SQL:stä ja tietokannoista, mutta silti opin uusia asioita. Tietokantojen teoria -osio oli aika suppea ja akateeminen, ja tuntui vähän irralliselta ja hankalalta, kun ei noita asioita tuosta kulmasta juurikaan tule työelämässä pohdittua.  Tasks-ohjelmointitehtävät tuntuivat vähän turhan toisteisilta niihin tietokantatehtäviin verrattuna, kannattaa varautua siihen, että ensi vuonna tälle kurssille pamahtaa melkein sata soveltavan psykologian opiskelijaa ilman mitään ohjelmointitaustaa - eli ehkä voisi miettiä, että noissa keskityttäisiin vaan siihen, miten sinne tietokantaan saadaan yhteys esim pythonista ja tehdään jotain yksinkertaisia hakuja. Ehkä joku sellanen mongodb-tehtävän kaltainen syntaksi/komentoharjoittelu voisi olla fiksumpi, vaikka kenties tossa haluttiin opettaa sitäkin, että jos SQL ei ole ihan sujuvaa, niin ohjelmointikielen osaamisella voi sitä paikkailla (ja tälleenhän siellä teollisuudessa valitettavasti usein tehdään)
* Materiaali saisi olla monipuolisempaa tai ainakin enemmän viitteitä mitä kirjoja kannattaisi luka.
* Vähentäisin sql trainer tehtäviä hieman ja lisäisin lisää tasks tehtäviä.
* Relaatietomallin teoria tuntui turhalta.
* Kurssin teoriamatskun lisäksi videot aiheista voisivat olla hyvä lisä avaamaan aiheita.
* Ei tule mieleen. Mielestäni onnistunut kurssi kaikilta osin.
* Enemmän apua, esimerkiksi materiaalissa tai vinkkeinä viimeisimpiin SQL Trainer -tehtäviin. Ne vaikeutuivat turhan jyrkästi. Tasks tehtävien olemassa olevat videot auttoivat todella paljon tehtävien ymmärtämisessä, olisin kuitenkin kaivannut 3 tehtävään videon, se oli turhan vaikea, varsinkin pistemäärän huomioiden. Joitakin tehtävänantoja voisi selkeyttää.
* Lisäsin opetusmateriaaliin lisää esimerkkejä
* Ehkä tehtävissä voitaisiin mainita useammin mitä materiaalin lukuja kannattaa hyödyntää tehtäviä tehdessä.
* Mielestäni ensimmäiset tehtävät veivät kohtuu paljon aikaa, kun piti ymmärtää miten SQL toimii VSCodessa. Tähän voisi antaa kattavammat ohjeet.
* Olen ollut erittäin tyytyväinen. Opin paljon uutta. Task-tehtäviin liittyvät opetusvideot olivat mainiot. Kiitos kaikesta avusta myös Discord-kanavalla.
* Ei sinänsä vaikuttanut oppimiseen (minulla), mutta ehkä SQL Trainerin UI:ta voisi päivittää.
* Olisi kiva jos käytetyimmät sql-komennot olisi kerätty sillanen lista. Kurssi kokonaisuutena helposti toteutettava, kiitos siitä!
* esim. opastavia Youtube-viedoita olisi kiva saada lisää, erityisesti tasks-tehtävissä.
* en osaa sanoa
* Tehtävien tekoa nopeuttaisi, jos pohjat olisivat valmiina yli 15 pisteen tehtävissä. Jotkin tehtävänannon olivat lukihäiriöiselle epäselviä,kiinnittäisin niihin vielä erityishuomiota.
* En suoraan sanottuna mitenkään
* Itselleni SQL oli hyvinkin tuttu ennen kurssia, mutta Python vain pintapuolisesti. Osassa Tasks-tehtävissä tuntui, että Pythonin osaaminen oli SQL-kieltä tärkeämpää. Onneksi Tasks-tehtäviä varten oli hyviä esittelyvideoita.  Olisin toivonut hieman syvempää sukellusta materiaalin puolella käyttäjänäkökulman ulkopuolelle tietokantojen osalta, mutta ymmärrän, ettei se ollut osa kurssisisältöä.  Kokonaisuudessaan hyvä kurssi, jonka suorittamisesta pidin kovasti ja se toi minulle uusia näkökulmia tietokantojen käyttämiseen huolimatta aikaisemmin kerrytetyistä SQL-taidoista. Osaltani erityismainintana indeksointi ja relaatioteoria.
* Ehkä hieman lisää tukea Tasks tehtäviin.
* Jotain kurssimateriaalin selityksiä voi laajentaa mutta dokumentaatiosta kyllä löytyi kaikki tarvittava mitä ei kurssimateriaalista ymmärtänyt
* Lisää pelillisyyttä tehtäviin
* Vaikeamman päädyn SQLite tehtäviin (100 pulmaa) voisi antaa jotain vihjeitä millä komenno(i)lla tehtävän saa helpoiten tehtyä.
* Lisäisin vaikka leikkausdiagrammeina esityksen, joka aukaisisi eri SQL-komentojen toteutusta. Rivitesimerkit ovat hyviä, mutta välillä oli vaikea hahmottaa, miksi mikäkin rivi tuli mukaan.
* Kurssi oli juuri hyvä sellaisenaan
* Oma projekti, jossa sovellettaisiin kurssilla käytyjä asioita.
* Laittaisin materiaaleihin videomateriaalia ja ehkä muutaman esimerkin haastavammista tehtävistä.
* I think the course is really nice, maybe add some graphics in the tests to have clearer schemas.
* Ei tule mitään erityistä mieleen, hyvä kurssi kokonaisuudessaan.
* Mielestäni kurssi oli todella hyvä. 
* lisäisin, enemmän opetusvideoita tasks tehtäviin, koska ne auttoivat oppimista huomattavasti ja selkensi mitä tehtäväsää piti tehdä.
* Esimerkkejä teorian yhteydessä voisi ehkä olla vielä muutama lisää. Vaikea kuitenkin keksiä sen kummemmin mitään parannettavaa sillä kurssi oli mielestäni hyvä!
* Joissakin vaikeimmista tehtävistä jokin pieni vihje, jolla olisi päässyt alkuun, olisi ehkä auttanut jatkamaan. Toisaalta tarjolla oli myös Discord ja materiaali oli hyvä, joten en näe tätä mitenkään erityisen kriittisenä.
* Ehkä olisi voinut olla enemmän task tyyppisiä tehtäviä suhteessa sql trainer tehtäviin
* Lisää videoita. Erityisesti sql alikyselyjen tekemisestä, rakentaen ihan alusta.
* Sql Trainerin mallivastaukset oli vaikea löytää, huomasin mallivastaukset vasta kurssin loppupuolella
* Enemmän videoita. Esim. transaktioista voisi olla enemmän tietoa.
* Video esimerkit ja toteutukset haastavammista tehtävistä voisi helpottaa millä tavoin erilaisia tehtäviä kannattaa lähestyä ja alkaa ratkomaan.
* Mielestäni kurssi, tehtävät ja materiaalit olivat pääosin hyviä. Kuitenkin koin, että painoa kurssilla on hieman liikaa SQL SELECT-kyselyiden kirjoittamisessa.
* Olisi hienoa, jos SQL-traineriin saisi VSCoden malliin tulkin, koska taitaa nykyään olla aika epätavallista kirjoittaa koodia ilman tulkkia ja sen visuaalisuutta ja kontrastia parantavaa ulkoasua. Tämä myös keventäisi tottumattomalle silmälle koodin lukua, jotta voisi keskittyä olennaiseen.
* Task tehtävien No-sql osio tuntuu menevän ohi kurssin osa-alueesta.
* SQL-tehtävät olivat hyviä, mutta tasks-tehtävissä olisi hiukan parantamisen varaa. Tehtävät 1,2,3,4, 6 olivat hyviä ja sopivan haastavia, mutta tehtävä 5 siinä mielessä ongelmallinen, että sen pystyy periaatteessa ratkomaan kokeilemalla kaikki vaihtoehdot. Tehtävä oli kuitenkin haastava, mitä kysymyksiin tuli, mutta jos on edes jotain käryä, mitkä ovat todennäköimmin oikeita vastauksia ja sen jälkeen kokeilee kaikki relaatiot näiden oikeiksi arvioimiensa vastausvaihtoehtojen välillä, niin tehtävä ratkeaa melko helposti. Itse parantaisin sitä korvaamalla osan monivalinnoista kysymyksellä, jossa tyhjään kenttään laitetaan pelkkä numeerinen arvo. Esimerkiksi osatehtävän 1 kohdissa 1,2 ja 4 ja koko osatehtävässä 2 ei tarvitsisi antaa vastausvaihtoehtoja vaan pelkästään laittaa numeerinen arvo tyhjään kenttään. Tämä lisäisi mahdollisten vastausvaihtoehtojen määrää ja tekisi tehtävästä vaikeammin ratkottavan puhtaasti arvaamalla tarpeeksi monta kertaa.
* Jollain tapaa olisi kiva saada kaikki tehtävät samalle alustale.
* En osaa sanoa, kurssi oli todella hyvä!
* \- mielestäni noSQL-kannat olivat hyvä lisä kurssiin. Sen vuoksi vähän epäloogista että matskuissa oli maininta ettei näitä juuri käsitellä kun näistä oli kuitenkin 15 p tarjolla.? Eli joku pieni teoriaosuus näistäkin olisi ollut paikallaan (toki nopeasti luki itsekin manuaalista) tai sitten toi 15 p johonkin ekstrapistemahiksiin? Itse pitäisin nämä kyllä mukana tällaisena kevyenä osiona.  - poistaisin teoriaosion ärsyttävän mikä on väärin/oikein tehtävän siten että pitää koettaa ymmärtää pienten yksittäisten sanojen merkitysten eroja - teoriaosia itsessään oli ihan ok mutta korvaisin tehtävistä ainakin osan jollain tietokantaesimerkeillä joista sitten esitettäisiin väitteitä tyyliin "ao. taulussa muuttuja X on joku pääavain tms." - seuraavat näkökulmat työn kautta SQL:a käyttäneen näkökulmasta (voi toki olla että ovat jotain jatkokurssin asiaa?) 1 olin yllättynyt, että kurssilla opetetaan sitä SQL-tyyliä ettei käytettäisi joineja lainkaan, siis vain FROMiin tauluja. Olen itse käsittänyt että tämä olisi "vanhahtava" SQL-tyyli. Niin tai näin minusta JOIN-rakenteet ovat kyllä etenkin aloittelijalle paljon selkeämpiä kuin mutkikkaat FROM-yhdistelyt.  2 Alikyselyjen sijaan mietin, voisiko kurssilla tuoda esiin CTE-rakenteet, jotka mielestäni ovat paitsi luettavampia, myös tehokkaampia? 3 Tehokkuuteen liittyen mietin, voisiko query planin selostaa myös yleisemmin - siis tarkoitan, että missä järjestyksessä SQL-kannat yleensä hakevat tiedot.  Siis tarkoitan jotain tämän tyylistä ihan peruslistaa, tämä voisi havainnollistaa jos olisi matskuissa ennen tarkempaa query plania: https://www.geeksforgeeks.org/order-of-execution-of-sql-queries/.  - videoita joistain aiheista voiisi olla ihan kiva lisä. toki hyvä että parissa harjoituksessa oli video-ohjeet, ne selkeyttivät paljon. 
* Ehkä voisi olla vaikka joku oma läpitalutettu projekti esim. avoimen tietokannan parissa, jossa olisi enemmän varaa improvisointiin. Harjoitustehtävänomaisuus vähän häiritsee, olisi kiva saada edes illuusio "oikeasta omasta projektista" kuten pythonkurssin viimeisessä pelitehtävässä.
* Kurssilla ei mielestäni ole kehitettävää
* jos ois enemmän tehtäviä niin suunnittelulle vois olla enemmän kuin yksi
* En osaa sanoa.
* Vaikeimpiin SQL Trainerin tehtäviin voisi olla jotain lisäapuja, esim. esimerkkitehtäviä vastaavista pidemmistä tehtävistä
* SQL trainer tehtäviä on aika paljon ja niissä väännettään varsinkin alussa liikaa samaa. NoSQL Tietokannat alkavat olemaan jo aika iso osa alaa ja  mielestäni aihe kuuluu perusteisiin Vaikken itsekkään niistä hirvittävästi välitä, tulevat ne väistämättä aika monelle opiskelijalle vastaan myöhemmin urallaan. NoSQL kannoista voisi siis olla enemmän materiaalia, kuin vain yksi tehtävä, missä etsit vain hieman vastaavanlaisia operaatiota.
* vähän selkeämpi materiaali olisi kiva. Videot olivat hyviä, mutta silti osa tehtävistä on aika hankalia.
* Kursen var uppsatt på ett bra sätt.
* Yst'v'llisesti ehdotan, josko voi antaa lisää tietoa tai linkkejä lisämateriaaliin kohtaan Tietokantojen teoria ja kohta relaatiomalli
* Kurssi on hyvä sellaisenaan
* Ohje videot task-tehtäviin voisi kääntää englanniksi.
* Ei tule mieleen kehitettävää, kiitos hyvästä kurssista! 
* Selkeyttäisin joitain viimeisiä trainer tehtäviä
* Tietokantojen teoriaa voisi olla enemmän. 
* tykkäsin task osion vidoista kovasti, joten jos olisi mahdollista oli kiva saada niitä myös sql osioon
* better material
* Tehtäväohjeistus voisi olla järkevämmin koottu, hyvä olisi myös tekstiohjeistukset, eikä vain videot. Varsinkin python osion tehtävät oli kohtalaisen nihkeä aloittaa, kun videota joutui selaamaan edestakaisin. Siellä ohjeistus oli kuitenkin hyvä. Näinkin hyvässä yliopistossa kuin Helsingin yliopisto, todellakin kehittäisin materiaaleja. You can do better!
* Kurssi oli kaiken kaikkiaan hyvä. Tehtävät olivat mielenkiintoisia ja hyvin suunniteltuja. Jäin ehkä hieman kaipaamaan isompia tehtäviä, joissa yhdistettäisiin monta SQL kutsua, kuten esim. erilaiset SQL scavenger hunt -haasteet.  Tietokantojen teorian osuutta Tasks tehtävässä 5 pitäisi mielestäni kehittää. Minulla kesti jonkin aikaa ratkaista osatehtävä 3, koska olin "lukinnut" mielessäni tehtävän 5 vastauksen (vaihtoehto 2, kun oikea oli 1) ja yritin turhaan löytää virheitä edellisistä vastauksista materiaalin ja ulkoisten lähteiden avulla. Tämän myötä materiaalia tuli toki luettua useita kertoja, joten kai sekin tukee oppimista omalla tavallaan.   Kurssimateriaalin 2NF -ehdot täyttävässä esimerkissä on käytetty avaimia, joissa on kaksi attribuuttia, mutta osan 3  T.5 oikean vastauksen perusteella 2NF:ssä ei voisi olla useita attribuutteja avaimessa. Tästä jäi hieman hämmentynyt olo, mutta voi olla että ymmärsin materiaalin väärin.  Kiitos!
* Ei tule mitään mieleen.
* En osaa sanoa, kaikki toimi mallikkaasti
* Vaikea sanoa, lähinnä ehkä tekisin materiaaleista selkeämpiä ja antaisin esimerkkejä myös erikoistapauksista, joita tehtävissä on.
* Ei kehitettävää
* I think it was good as is
* hyvä kurssi, opin paljon!
* Transaktioiden epäonnistumisesta olisi voinut olla enemmän esimerkkejä, ja olisi hyvä, jos niissä selitettäisiin miksi transaktio epäonnistuu.
* Enemmän voisi olla ohjeistusta SQliten käyttöön liittyen, itsellä ainakin meni sen opetellessa eniten aikaa. :) Oli kiva kurssi!
* Voisi lisätä vielä enemmän kirjallista materiaalia selkeyttämään ensimmäisiä task-tehtäviä.
* Kurssin alussa kaipasin luentoja, mutta toisaalta nyt on sellainen olo että suurimman osan asioista oppi ilmankin.
* Ei mitään tiettyä puutetta opetuksessa. Voisi syvällisemmin selittää miten sqlite ladataan. Piti itse selvittää miten sqlite3 kansio liitetään koneen "PATH":iin. 
* Tehtävänanto voisi olla parempaa
* Lisää esimerkkitehtäviä!

### Muita huomioita

* Laadukas kurssi, jossa mukavasti tehtäviä pähkäiltäväksi.
* No.
* Erittäin hyvä kurssi ja hyvin toteutettu verkkokurssi. Kiitoksia
* Tykkäsin siitä, että lopussa käytiin läpi myös muiden tietokantojen toimintaa tasks-tehtävissä. Ne olivat muutenkin hyvin tehtyjä ja videot tukivat oppimista mainiosti.
* Toteutus oli mielestäni mahtava ja opettavainen. Hyvä te!
* Tykkäsin laajemmista tasks-tehtävistä, joissa tarvittiin pythonkursseilla opittuja taitoja. Ohjevideot erittäin hyviä ja selkeitä. Loppukevennyskuvissa pieniä epätarkkuuksia, esim. kissoja oli liian vähän.
* Kokonaisuutena hyvä kurssi, Tasks olivat mielenkiintoisia.
* Kokonaisuutena kurssi oli hyvä ja opetti sql:n perusteet.
* Ratkaisemattomista tehtävistä olisi mukava nähdä oikeat ratkaisut
* Mukava ja selkeästi rakennettu kurssi selkeällä ohjeistuksella!
* Kurssimateriaali oli todella hyvä
* Oikein mukava kurssi! Olen jo työelämässä käyttänyt SQL:ää jonkun verran, mutta yleensä abstraktoituna jonkun frameworkin kautta. Kurssi toi takas mieleen useita juttuja, joita olen unohtanut ja myös uusia asioita. Esim. miten transaktion lukot toimivat tarkalleen oli hyvää kertausta minulle.
* SQL Trainer tehtävät olivat aivan loistava tapa oppia perusteet. Samanlainen tehtävä peräkkäin mutta jotain pientä uutta, oppii hyvin perusteet.
* Sql pitemmälle vietynä ei ole helppoa. Sql tehtäviä oli riittävästi, opastusta vähemmän. Kai sama kuin ohjelmoinnissa, vain tekemällä oppii.
* Discord, josta saa apua niin ei tarvitsisi ehdottaa chat gpt:n käyttöä siellä avuksi tehtävään kun sitä ei saa käyttää.
* Jotain asioita voisi avata laajemmin.
* Kiitos kurssista
* Kurssimateriaali oli todella selkeä ja johdonmukainen, tuntui että opin paljon kurssilla. Discordista sai erittäin hyvin tukea tarpeen mukaan. Lisäksi erityisesti Tasks-tehtäviin liittyneet videot olivat todella hyvät ja tärkeät! Vähän vastaavankaltaisia videoita olisin toivonut myös tira-kurssille. 
* Kiitos!
* Ohjevideot olivat parhaat mitä on millään kurssilla tullut vastaan. Asia selviää niistä hyvin mutta ne oli myös toteutettu niin mielenkiintoisesti että niitä katsoi oikein mielellään!
* Materiaalit olivat hyvät ja tukivat itsenäistä opiskelua erittäin hyvin. Jonkin verran täytyi etsiä tietoa materiaalin ulkopuolelta. Kurssi on hyvin toteutettu etäkurssi, myös video-ohjeet tasks-tehtävien mukana olivat hyvät. Mielestäni tämä on tällä hetkellä toimivammin toteutettu kuin samantyylinen MOOC-kurssi TIRA 1. Python ohjelmointiin perustuvia taska-tehtäviä oli kiva tehdä.
* Eipä ihan äkkiä  keksi, miten tätä voisi muuten järjestää.
* Kurssi oli todella hyvä! Kurssin jäljiltä tekee mieli panostaa aihealueeseen vielä enemmän!
* Tosiaan yo. kommentit siitä näkökulmasta, että itsellä jo taustaa relaatiokannoista työn kautta. Näkisin että kurssin sisältö on oikein onnistunut siitä kulmasta, että jos mietin, että olisin käynyt tämän kokonaisuuden ennen kuin itse sukelsin ensi kertaa relaatiokantojen maailmaan, niin olisin ollut paljon paremmin perillä asioista. Myös SQL-taidoista kaikki olennainen tuli kurssilla hyvin esiin. Hyvä paketti! 
* Pidin oppimateriaalista, kun on hyvin selkee eikä täytetty turhalla tiedolla.
* Kurssi eteni selkeästi ja sitä oli mukava tehdä. Materiaalit olivat myös selkeät.
