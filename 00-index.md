---
title: Etusivu
permalink: /
---

# Tietokantojen perusteet, syksy 2024

_Tietokantojen perusteet_ on 5 op laajuinen tietojenkäsittelytieteen perusopintokurssi, joka esittelee suurten tietomäärien käsittelyyn liittyviä tekniikoita ja haasteita. Tutustumme kurssilla relaatiotietokantoihin ja niihin liittyvään SQL-kieleen.

Syksyllä 2024 kurssi järjestetään samalla tavalla Helsingin yliopiston tutkinto-opiskelijoille ja Avoimen yliopiston opiskelijoille. Ohjeet kurssisuorituksen rekisteröimiseen ilmestyvät kurssin aikana.

Ohjausta järjestetään [Discordissa](https://study.cs.helsinki.fi/discord/join/tikape), jossa voit keskustella kurssin järjestäjien ja muiden opiskelijoiden kanssa. Lisäksi järjestetään pajaohjausta Exactumin salissa BK107 tiistaisin, torstaisin ja perjantaisin klo 14–18.

## Tehtävät ja arvostelu

Kurssin suoritus muodostuu kahdesta osasuorituksesta (SQL-tehtävät ja Tasks-tehtävät). Molemmissa osasuorituksissa maksimipistemäärä on 100, ja kurssin hyväksytty suoritus vaatii vähintään 60 pistettä kummastakin osasuorituksesta.

Arvosanarajat ovat:

* 120–136 pistettä: 1
* 137–154 pistettä: 2
* 155–171 pistettä: 3
* 172–189 pistettä: 4
* 190–200 pistettä: 5

Kaikilla suorituksilla on yhteinen deadline su 27.10.2024 klo 23:59.

## Yhteystiedot

Kurssin luennoija syksyllä 2024 on Antti Laaksonen. Voit ottaa yhteyttä lähettämällä [sähköpostia](mailto:ahslaaks@cs.helsinki.fi) tai viestin Discordissa.
